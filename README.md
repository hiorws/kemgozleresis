# kem gözlere şiş

![kgs icon](img/kem_gozlere_sis.png)

### and updated verison of <https://www.kemgozleresis.org.tr>



> Bilgiyi şifrelemek, şifresini çözmekten daha kolaydır.

> Julian Assange


Bilgi ve iletişim teknolojilerinin şirketler ve devletler tarafından kötüye kullanılması, kullanıcıların bilinçsiz pratikleri kişisel verilerimizin güvenliğini ve mahremiyetimizi tehdit ediyor. Fakat aynı teknoloji çözümleri de beraberinde getiriyor. Bu projenin amacı bizleri gözetleyen "kem gözlerden" korunmak için bazı pratik bilgiler vermek ve bu konuda duyarlı bir topluluk oluşturmaktır.


#### Proje Hakkında

Günlük hayatta her an kullandığımız bilişim teknolojilerinin şirketler ve devletler tarafından kötüye kullanılması; kullanıcıların bilinçsiz pratikleri, kişisel verilerimizin güvenliğini ve mahremiyetimizi tehdit ediyor. Bu teknolojileri kullandığımız her an dijital izler bırakıyoruz. Sesimizi, görüntümüzü, kişisel dosyalarımızı ve her türlü iletişimimizi dijital ortamlarda gerçekleştiriyoruz. Bu ortamlar ise istemediğimiz "kem gözler" tarafından sürekli gözetim altındalar.

Yasal boşluklar, şirketlerin aç gözülü, etik dışı ve hukuksuz davranışları, devletlerin ise yurttaşlara karşı baskıcı, parayonak güvenlik politikaları dijital gözetimin sınırlarını hergeçen gün daha da genişletiyor. Şirketler toplanan bu verilere satılacak birer meta olarak yaklaşırken, devletler ise potansiyel tehditleri belirlemek adına yurttaşların fişlenmesi için kullanıyor. Çoğu durumda şirketler ve devletler, bilgilerin paylaşımında işbirlikleri yapıyorlar.

Gözetim teknolojileri endüstrisi heryıl milyarlarca dolar ile yeniden yeniden üretiliyor.

Öte tarafta ise gözetim toplumuna direnen yurttaşlar ve onların kurdukları mahremiyet savunucusu hak ve özgürlük inisiyatifleri öne çıkıyor. Devletlere ve şirketlere baskı yapıyorlar. Yasal düzenlemeler için çaba sarfediyorlar.

Gözetim toplumuna direnişin bir ayağını bu baskı grupları oluştururken, bir diğer ayağını ise hacktivistlerin ve şifre punkların öncülük ettiği ve giderek kullanıcılar arasında yaygınlaşan şifreleme araçları oluşturuyor. Bu araçlarla kullanıcılar iletişimlerini, cihazlarını ve kişisel bilgilerinin güvenliğini sağlamaya çalışıyorlar. Yani teknoloji çözümleri de beraberinde getiriyor.

Bu projenin amacı mahremiyet ihtiyacı duyan kullanıcılara yardım etmek, onlara "kem gözlerden" korunmak için pratik bilgiler vermek ve bu konuda genişleyen bir topluluk oluşturmaktır.

#### Nasıl Faydalanabilirim?

* Bu sitenin temel amacı kişisel verilerinizini ve mahremiyetinizi koruyabilmeniz için dijital okuryazarlık bilgi ve becerilerinizin artmasına yardımcı olmaktır.

* Belgeleri dikkatlice okuyarak ve uygulayarak dijital okuryazarlık becerinizi geliştirmeye çalışın.

* Bilgi ve becerileriniz arttıkça kişisel verilerinizi ve mahremiyetinizi daha iyi savunabildiğinizi farkedeceksiniz. Bu durum dijital dünyada daha güçlü ve özgüvenli hissetmenize yardımcı olacaktır.

* Öğrendiklerinizi iyice sınayıp doğrulattıkça çevrenizdekilerle paylaşmayı ihmal etmeyin. Güvenlik ve mahremiyet sadece bireysel değil aynı zamanda toplumsal bir meseledir.

* Bu site mevcut araç ve yöntemlerin belli başlılarına yer vermektedir. Daha fazlası ve özel ihtiyaçlarınız için araştırın ve size yardımcı olabilecek diğer insanlar ile konuşun.

* Çevrenizdekilerden ve hatta bu siteden öğrendiklerinizi mutlaka Internet'i kullanarak araştırın. Şüpheye düştüğünüz konularda bize sorularınızı iletebilirsiniz.

#### Yardımcı Olun

Bu belgelere katkıda bulunmak, farkettiğiniz eksiklikleri/hataları gidermek için repoyu forklayın ve gerekli değişiklikleri yapıp pull request gönderin.

Belgedeki hataları bildirmeniz, daha iyi çözümler önermeniz bizi çok sevindirir. Hataları bildirmek ve çözüm önerilerinde bulunmak için de issue açabilirsiniz.

#### Kem Gözler

Bu bir [Alternatif Bilişim Derneği](http://alternatifbilisim.org/) projesidir.

#### Destekleyenler

[Linux Kullanıcıları Derneği](http://www.lkd.org.tr/)

[İnternet Teknolojileri Derneği](http://inetd.org.tr/)



